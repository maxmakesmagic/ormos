
---
[Link to Wayback Machine](https://web.archive.org/web/20150524211152/http://magic.wizards.com/en/articles/archive/elspeth-tirel-2013-10-28-1)

[_metadata_:description]:- "Nata su un piano devastato da tumulti e oscurità, questa maga bianca lasciò la sua patria quando si accese la sua scintilla di Planeswalker e non vi fece mai ritorno. Elspeth è specializzata in magie di comunione e fortificazione, che le consentono di creare e sostenere potenti eserciti, proteggendoli al tempo stesso da qualsiasi pericolo."
[_metadata_:generator]:- "Drupal 7 (http://drupal.org)"
[_metadata_:node]:- "115667"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "ELSPETH TIREL"
[_metadata_:wayback_capture_timestamp]:- "2015-05-24 21:11:52"
[_metadata_:wayback_raw_url]:- "https://web.archive.org/web/20150524211152id_/http://magic.wizards.com/en/articles/archive/elspeth-tirel-2013-10-28-1"
[_metadata_:wayback_url]:- "http://magic.wizards.com/en/articles/archive/elspeth-tirel-2013-10-28-1"
---


ELSPETH TIREL
=============



 Posted in [ARTICLES](/en/articles)
 on October 28, 2013 










Nata su un piano devastato da tumulti e oscurità, questa maga bianca lasciò la sua patria quando si accese la sua scintilla di Planeswalker e non vi fece mai ritorno. Elspeth è specializzata in magie di comunione e fortificazione, che le consentono di creare e sostenere potenti eserciti, proteggendoli al tempo stesso da qualsiasi pericolo.  
  

Questa Planeswalker non desidera altro che rinfoderare la spada per l’ultima volta e trovare un piano che possa chiamare casa. La violenza e la distruzione tendono a seguirla, costringendola costantemente a impugnare le armi e mettere la propria magia difensiva al servizio di coloro che necessitano della sua protezione.  
  

Elspeth è giunta su *Theros* da un piano devastato dalla guerra, con la speranza di trovare ciò che le è sempre sfuggito: pace. Sperava che *Theros*, protetto dallo sguardo vigile degli dei, non avrebbe avuto bisogno di mortali come lei per custodirlo. Al suo arrivo, tuttavia, si è rapidamente distinta come un’estranea con poteri e abilità che la separano ancor più nettamente dalla popolazione di *Theros*. Nelle terre selvagge che si estendono tra due città stato, Elspeth è stata attaccata da un’idra mostruosa, responsabile della morte di innumerevoli guerrieri. La planeswalker l’ha affrontata da sola e, dopo un combattimento cruento, è riuscita a trionfare. In seguito a questa impresa, desiderava solo svanire nell’anonimato,


ma su *Theros* le migliori intenzioni dei mortali spesso devono cedere il passo a quelle degli dei. Il suo atto eroico ha attirato l’attenzione di Eliod, dio del sole, che vuole farne la sua campionessa.  

 







