
---
[Link to Wayback Machine](https://web.archive.org/web/20211028081456/https://magic.wizards.com/en/articles/archive/vraska-2013-10-28-1)

[_metadata_:description]:- "Questa misteriosa Planeswalker brandisce una serie di mortali magie che ben si addicono alla sua natura di gorgone. È specializzata in incantamenti di assassinio, furtività e pietrificazione. E si diverte a collezionare souvenir... Durante il suo soggiorno a Ravnica, Vraska ha fornito certi oscuri servizi alla gilda Golgari. La sua magia la aiuta a rintracciare i bersagli"
[_metadata_:generator]:- "Drupal 7 (http://drupal.org)"
[_metadata_:node]:- "115699"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "VRASKA"
[_metadata_:wayback_capture_timestamp]:- "2021-10-28 08:14:56"
[_metadata_:wayback_raw_url]:- "https://web.archive.org/web/20211028081456id_/https://magic.wizards.com/en/articles/archive/vraska-2013-10-28-1"
[_metadata_:wayback_url]:- "https://magic.wizards.com/en/articles/archive/vraska-2013-10-28-1"
---


VRASKA
======



 Posted in [NEWS](/en/articles)
 on October 28, 2013 










Questa misteriosa Planeswalker brandisce una serie di mortali magie che ben si addicono alla sua natura di gorgone. È specializzata in incantamenti di assassinio, furtività e pietrificazione. E si diverte a collezionare souvenir...  
  

Durante il suo soggiorno a Ravnica, Vraska ha fornito certi oscuri servizi alla gilda Golgari. La sua magia la aiuta a rintracciare i bersagli prescelti nei tunnel incrostati di muffa della città sepolta, dove distrugge silenziosamente le sue vittime. Quando si dimostra necessario, è anche in grado di evocare tenebrosi assassini che facciano il lavoro sporco per lei.


I Golgari la vedono come un utile enigma, una specialista in morti misteriose che accetta solo i lavori che vuole, in cambio di strani favori e oscuri trofei. Vraska rimane per lo più fuori dalla politica delle gilde e si disinteressa del funzionamento interno dello Sciame Golgari. Finisce il lavoro e se ne va, scomparendo nel nulla, fino alla prossima missione che le interessa.


Il potere di Vraska è evidente, ma le sue vere motivazioni rimangono un mistero, persino ad altre gorgoni. All’insaputa dello Sciame Golgari, trascorre una buona quantità del suo tempo su altri piani, usando le sue letali operazioni per accumulare lentamente una collezione di vittime pietrificate provenienti dall’intero Multiverso.  

 







