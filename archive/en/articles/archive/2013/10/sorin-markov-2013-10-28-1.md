
---
[Link to Wayback Machine](https://web.archive.org/web/20211017004503/https://magic.wizards.com/en/articles/archive/sorin-markov-2013-10-28-1)

[_metadata_:description]:- "Questo antico Planeswalker vampiro non è accettato dalla sua stirpe. I vampiri lo additano come traditore, mentre in realtà (all’insaputa degli umani di Innistrad) è un salvatore. Discendente dei vampiri Markov, tra i più potenti di Innistrad, Sorin ha conosciuto una “vita” di grandi privilegi. Nel corso dei secoli, è stato testimone del potere crescente della sua stirpe, che"
[_metadata_:generator]:- "Drupal 7 (http://drupal.org)"
[_metadata_:node]:- "115689"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "SORIN MARKOV"
[_metadata_:wayback_capture_timestamp]:- "2021-10-17 00:45:03"
[_metadata_:wayback_raw_url]:- "https://web.archive.org/web/20211017004503id_/https://magic.wizards.com/en/articles/archive/sorin-markov-2013-10-28-1"
[_metadata_:wayback_url]:- "https://magic.wizards.com/en/articles/archive/sorin-markov-2013-10-28-1"
---


SORIN MARKOV
============



 Posted in [NEWS](/en/articles)
 on October 28, 2013 










Questo antico Planeswalker vampiro non è accettato dalla sua stirpe. I vampiri lo additano come traditore, mentre in realtà (all’insaputa degli umani di *Innistrad*) è un salvatore.  
  

Discendente dei vampiri Markov, tra i più potenti di *Innistrad*, Sorin ha conosciuto una “vita” di grandi privilegi. Nel corso dei secoli, è stato testimone del potere crescente della sua stirpe, che si è nutrita a tal punto da mettere in pericolo la sopravvivenza degli umani. Sorin, fin da allora un potente Planeswalker, riconobbe questa minaccia sia per gli umani sia per i vampiri e si assunse l’incarico di prevenire l’estinzione di entrambe le razze.


A causa delle sue sparizioni di mesi o addirittura anni, il Planeswalker era considerato un eremita, un principe eccentrico e asociale. All’insaputa della sua stessa famiglia, Sorin viaggiava per il Multiverso alla ricerca di una soluzione al grave problema della sua patria. Dopo anni di ricerche, tornò con un piano rivoluzionario, che l’avrebbe reso un reietto agli occhi degli stessi vampiri che avrebbe salvato.


Istituì una religione con il potere di aiutare gli umani a resistere contro le forze dell’oscurità. La fede di Sorin, in realtà, era costituita da una serie di incantesimi e magie create per proteggere gli umani del piano.


La sua opera ebbe successo. Diede agli umani lo stimolo necessario per tornare e crescere in numero. Nel corso dei secoli, questa religione si sviluppò e prosperò, stratificandosi e divenendo più complessa di quanto Sorin avesse pianificato in origine.  
  

Egli sapeva che non sarebbe rimasto per sempre su *Innistrad* per mantenere gli incantesimi che costituivano le fondamenta della religione, perciò preparò un modo per “rinnovare” la magia in sua assenza. Concepì un sistema di protezioni e magie che, se lanciate ripetutamente, avrebbero aggiunto forza a tutta la magia protettiva della fede. Per incoraggiare gli umani e mantenere saldi gli incantesimi, fece dell’angelo Avacyn il punto focale del culto.  
  

Per molti anni, tuttavia, Avacyn sparì, lasciando gli umani di *Innistrad* dubbiosi e inermi... fino a ora. Avacyn è tornata, sostenuta da una schiera angelica. I piani di Sorin per salvare *Innistrad* andranno a buon fine, dopo tutto?  

 







