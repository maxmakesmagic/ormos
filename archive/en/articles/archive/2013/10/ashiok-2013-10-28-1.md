
---
[Link to Wayback Machine](https://web.archive.org/web/20211018194527/https://magic.wizards.com/en/articles/archive/ashiok-2013-10-28-1)

[_metadata_:description]:- "Ashiok sfrutta la paura per terrorizzare i nemici con i loro stessi incubi, scegliendo tra i più oscuri e profondamente celati. Adora avere sempre il coltello dalla parte del manico e trae piacere dalle grida e le suppliche di chi si riteneva superiore. Poiché tutti gli esseri senzienti avvertono la paura, Ashiok è convinto che il suo potere sia in grado di appianare qualsiasi"
[_metadata_:generator]:- "Drupal 7 (http://drupal.org)"
[_metadata_:node]:- "115661"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "ASHIOK"
[_metadata_:wayback_capture_timestamp]:- "2021-10-18 19:45:27"
[_metadata_:wayback_raw_url]:- "https://web.archive.org/web/20211018194527id_/https://magic.wizards.com/en/articles/archive/ashiok-2013-10-28-1"
[_metadata_:wayback_url]:- "https://magic.wizards.com/en/articles/archive/ashiok-2013-10-28-1"
---


ASHIOK
======



 Posted in [NEWS](/en/articles)
 on October 28, 2013 










Ashiok sfrutta la paura per terrorizzare i nemici con i loro stessi incubi, scegliendo tra i più oscuri e profondamente celati. Adora avere sempre il coltello dalla parte del manico e trae piacere dalle grida e le suppliche di chi si riteneva superiore.  
  

Poiché tutti gli esseri senzienti avvertono la paura, Ashiok è convinto che il suo potere sia in grado di appianare qualsiasi differenza. Per lui, il terrore è un sentimento che prende forma grazie alla mente, quasi una forza elementale che può essere plasmata e asservita ai propri scopi.


Quando la sua scintilla di Planeswalker si accese, Ashiok capì che, oltre a percepire gli incubi altrui, era anche in grado di farli manifestare nella realtà. Si considera un ingegnere che costruisce contorte architetture di tormento e sofferenza. I vapori di terrore che emana sono un’estensione del suo potere e gli permettono di raggiungere e manipolare più facilmente le paure di coloro che ne vengono avvolti.  
  

Ora viaggia nel Multiverso alla ricerca di ispirazione per creare la perfetta personificazione della paura. Durante le sue ricerche, Ashiok si è imbattuto in *Theros*, dove i sogni sembrano essere più intensi di quelli degli altri piani che ha visitato.  

 







