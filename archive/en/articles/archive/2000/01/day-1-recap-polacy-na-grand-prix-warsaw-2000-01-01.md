
---
[Link to Wayback Machine](https://web.archive.org/web/20211202190826/https://magic.wizards.com/en/articles/archive/day-1-recap-polacy-na-grand-prix-warsaw-2000-01-01)

[_metadata_:description]:- "Day 1 Recap - Polacy na Grand Prix Warsaw Krzysztof `Kaspian` Wysoczański Wreszcie doczekaliśmy się Grand Prix w Polsce. Grand Prix Warsaw, chyba największy dotychczas organizowany turniej Magic: The Gathering w naszym kraju, rozpoczął się. Po 8 miu rundach granych w formacie Invasion Block Constructed, 64 najlepszych graczy awansowało do drugiego dnia by walczyć o miejsce w"
[_metadata_:generator]:- "Drupal 7 (http://drupal.org)"
[_metadata_:node]:- "959306"
[_metadata_:publish_date]:- "2000-01-01"
[_metadata_:source]:- "div-main-content"
[_metadata_:title]:- "Day 1 Recap - Polacy na Grand Prix Warsaw"
[_metadata_:wayback_capture_timestamp]:- "2021-12-02 19:08:26"
[_metadata_:wayback_raw_url]:- "https://web.archive.org/web/20211202190826id_/https://magic.wizards.com/en/articles/archive/day-1-recap-polacy-na-grand-prix-warsaw-2000-01-01"
[_metadata_:wayback_url]:- "https://magic.wizards.com/en/articles/archive/day-1-recap-polacy-na-grand-prix-warsaw-2000-01-01"
---


Day 1 Recap - Polacy na Grand Prix Warsaw
=========================================



 Posted in [NEWS](/en/articles)











Day 1 Recap - Polacy na Grand Prix Warsaw
-----------------------------------------


*Krzysztof "Kaspian" Wysoczański*


Wreszcie doczekaliśmy się Grand Prix w Polsce. Grand Prix Warsaw, chyba największy dotychczas organizowany turniej Magic: The Gathering w naszym kraju, rozpoczął się. Po 8 miu rundach granych w formacie Invasion Block Constructed, 64 najlepszych graczy awansowało do drugiego dnia by walczyć o miejsce w top 8 i o duże nagrody pieniężne. W dzisiejszych rozgrywkach wystartowało aż 22 Polaków.


Na pierwszym miejscu w 64 - ce najlepszych graczy turnieju, z kompletem punktów znalazł się Przemek Oberbek, który grając UBR dekiem, w świetnym stylu pokonał swoich wszystkich rywali w pierwszym dniu Grand Prix. Myślę, że wreszcie przełamał swoją złą passę (jak np. 9 - te miejsce w Mistrzostwach Polski 2001 i niestety brak możliwości gry w Mistrzostwach Świata i Mistrzostwach Europy).


Z pozostałych Polaków do drugiego dnia turnieju awansowało 21 graczy. Z nazwisk które mam przed sobą na liście widzę jak bardzo zróżnicowana jest to grupa - szczególnie jeśli chodzi o stopień ich zaawansowania w Magic, jak i wyniki poza Grand Prix Warsaw. W czołówce najlepszych znaleźli się zarówno nasi amatorzy jak i profesjonaliści. Jest tu Marcin Sadoś (grający GR deckiem) - Mistrz Polski z roku 2000, Marcin Lichniak (GRU) - wicemistrz Polski 1999, Adrian Ciszek (WUB) - dwukrotny finalista (top 8) Mistrzostw Polski z 2000 i 20001 roku, jak i Tomasz Pikos (WUB), który jeszcze całkiem niedawno wygrał Pro Tour Qualifier do Nowego Orleanu. Pozostali słynniejsi Polscy gracze w drugim dniu GP to m.inn. Paweł Padziunas (GRU), Paweł Sierociński (WUB) czy Mateusz Mróz (BR).


Jeśli chodzi o tych "mniej znanych", ze świetnym z wynikiem 21 punktów, w top 64 znalezli się Roman Kubera (WUR deck) i Karol Polichnowski (GR). Naszym amatorom też się udało - dobrze wypadły GR deki w rękach Piotra Sienko i Mateusza Juroszka którzy wywalczyli sobie miejsce w drugim dniu.


Mam nadzieję, że będzięmy dziś świadkami wielu spektakularnych sukcesów Polaków i że nie zabraknie nas w top 8.







