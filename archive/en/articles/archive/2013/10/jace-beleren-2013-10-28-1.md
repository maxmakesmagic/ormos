
---
[Link to Wayback Machine](https://web.archive.org/web/20211022102018/https://magic.wizards.com/en/articles/archive/jace-beleren-2013-10-28-1)

[_metadata_:description]:- "Jace padroneggia la magia mentale blu: incantesimi di illusione, inganno e telepatia. Un accesso praticamente illimitato alla conoscenza porta con sé anche la tentazione del potere... La sete di conoscenza di Jace Beleren è sempre stata incontrollabile. La devozione con cui questo prodigio della magia si applicava nelle lezioni di stregoneria era superiore a quella degli altri"
[_metadata_:generator]:- "Drupal 7 (http://drupal.org)"
[_metadata_:node]:- "115673"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "JACE BELEREN"
[_metadata_:wayback_capture_timestamp]:- "2021-10-22 10:20:18"
[_metadata_:wayback_raw_url]:- "https://web.archive.org/web/20211022102018id_/https://magic.wizards.com/en/articles/archive/jace-beleren-2013-10-28-1"
[_metadata_:wayback_url]:- "https://magic.wizards.com/en/articles/archive/jace-beleren-2013-10-28-1"
---


JACE BELEREN
============



 Posted in [NEWS](/en/articles)
 on October 28, 2013 










Jace padroneggia la magia mentale blu: incantesimi di illusione, inganno e telepatia. Un accesso praticamente illimitato alla conoscenza porta con sé anche la tentazione del potere...  
  

La sete di conoscenza di Jace Beleren è sempre stata incontrollabile. La devozione con cui questo prodigio della magia si applicava nelle lezioni di stregoneria era superiore a quella degli altri studenti e otteneva risultati tali da essere considerato un pericolo persino dai suoi insegnanti.


Specialista della magia mentale, Jace è in grado di penetrare nei pensieri degli altri, carpendone anche i segreti più reconditi. Questo lo ha condotto più di una volta lungo sentieri pericolosi e, in quanto Planeswalker, si trova di fronte a un intero Multiverso di misteri da svelare.


Le sue abilità di illusione, telepatia e manipolazione della memoria sono aumentate notevolmente nel corso della sua avventura, permettendogli di avere accesso alle conoscenze segrete a cui anela.


Durante un viaggio di ritorno a Ravnica, Jace ha affinato le sue abilità di mago della mente, lavorando per l’organizzazione interplanare Consorzio Infinito. Con il ritorno al potere delle dieci gilde di Ravnica, gli intrighi da esse tessuti hanno raggiunto livelli mai visti prima. Jace sospetta una complessa cospirazione che coinvolgerebbe il drago Niv-Mizzet, una trama con segreti tanto pericolosi che persino la sua magia mentale potrebbe creargli problemi difficili da gestire.  

 







