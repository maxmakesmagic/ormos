
---
[Link to Wayback Machine](https://web.archive.org/web/20211019083237/https://magic.wizards.com/en/articles/archive/feature/mtgeventgrandprixflorence10-wpnrules-2010-09-30)

[_metadata_:wayback_url]:- "https://magic.wizards.com/en/articles/archive/feature/mtgeventgrandprixflorence10-wpnrules-2010-09-30"
[_metadata_:wayback_raw_url]:- "https://web.archive.org/web/20211019083237id_/https://magic.wizards.com/en/articles/archive/feature/mtgeventgrandprixflorence10-wpnrules-2010-09-30"
[_metadata_:wayback_capture_timestamp]:- "2021-10-19 08:32:37+00:00"
[_metadata_:description]:- "Il vincitore del torneo finale Campionato WPN - Firenze vince il premio descritto qui sotto. Il torneo finale si svolge domenica 28 novembre, durante il GP Firenze 2010 di Magic: The Gathering, alla Fortezza da Basso in Firenze, Italia. Il formato della finale del Campionato WPN è Standard Constructed. Non c'è alcun costo di iscrizione per la finale del Campionato WPN. Per"
[_metadata_:generator]:- "Drupal 7 (http://drupal.org)"
---


mtg\_event\_grandprix\_florence10-wpnrules
==========================================



 Posted in **Feature**
 on September 30, 2010 






![](https://media.magic.wizards.com/styles/auth_small/public/images/person/wizards_author.jpg)
By Wizards of the Coast











![](https://media.magic.wizards.com/image_legacy_migration/mtg/images/daily/events/wpn_350.jpg)Il vincitore del torneo finale **Campionato WPN - Firenze** vince il premio descritto qui sotto. Il torneo finale si svolge domenica 28 novembre, durante il GP Firenze 2010 di **Magic: The Gathering**, alla Fortezza da Basso in Firenze, Italia. Il formato della finale del Campionato WPN è Standard Constructed. Non c'è alcun costo di iscrizione per la finale del Campionato WPN. Per poter partecipare, devi avere un documento di identità valido e firmare un Accordo di Partecipazione indicando che ti atterrai a queste Regole Ufficiali. Se sei minorenne, anche un tuo genitore o tutore legale deve firmare l'Accordo di Partecipazione.


Questo torneo è sponsorizzato da Wizards of the Coast Europe, con sede principale in Industrialaan 1, 1702 Groot-Bijgaarden, Belgium (“Sponsor” oppure “Noi” oppure “Wizards”).


* [Grand Prix–Florence Public Events Schedule](/en/node/728466)

**COME PARTECIPARE:** I giocatori devono qualificarsi per poter partecipare a questa finale del Campionato WPN. [In diversi luoghi d'Europa verranno organizzati tornei di qualificazione da agosto a ottobre 2010](/en/articles/archive/feature/campionato-wpn-%E2%80%93-tornei-di-qualificazione-firenze-2010-10-14). Il vincitore di ognuno di questi eventi sarà qualificato per il torneo finale del **Campionato WPN - Firenze**. (numero di giocatori da definire, in base al numero di eventi). I negozi verranno invitati a organizzare gli eventi attraverso il Wizards Play Network.


**PACCHETTO PREMIO:**


 Il vincitore del Torneo Finale del Campionato WPN e l'Organizzatore presso il quale il vincitore ha ottenuto la qualificazione ricevono entrambi un (1) viaggio aereo andata e ritorno dall'aeroporto internazionale più vicino alla città di residenza del giocatore a Parigi e Quattro (4) notti in albergo (posto singolo, stanza e tasse) per partecipare al pro Tour Parigi 2011 di **Magic: The Gathering**. Ogni vincitore riceverà le istruzioni dallo Sponsor sulla data limite e su chi deve contattare per organizzare il viaggio. Lo Sponsor non rimborserà viaggi al di fuori di questo servizio. L'itinerario di viaggio deve comprendere le date dell'evento (11-13 febbraio 2011). Nel caso in cui il vincitore non sia in grado di accettare, non è prevista alcuna sostituzione del premio; la porzione del premio non accettabile verrà in tal caso annullata. Ogni altra spesa è a carico del vincitore e può comprendere per esempio trasporti terrestri, tasse, spese di cambio di itinerario, spese di passaporto e visto. Il valore approssimato di ogni pacchetto premio è di 2200 dollari. Il valore reale del viaggio può variare a seconda del luogo di residenza del vincitore e del periodo. Questo pacchetto premio non comprende l'invito al Pro Tour Parigi 2011.   
 Wizards of the Coast ha il diritto di assegnare un premio in denaro equivalente al posto del pacchetto premio, a sua discrezione. 


 Ogni vincitore deve organizzare l'itinerario di viaggio entro trenta (30) giorni prima della partenza. In caso di mancata comunicazione dell'itinerario, come indicato dallo Sponsor, entro la data prevista, il premio verrà annullato. Ogni vincitore che riceve un viaggio premio deve fornire allo Sponsor un Accordo di Vincita di Premio firmato o un documento di sollevamento di responsabilità, gli eventuali moduli fiscali e un documento di identità (se richiesto dalla destinazione internazionale). In ogni caso, tutta la documentazione deve essere fornita a Wizards of the Coast, oppure essere già disponibile nel database, almeno trenta (30) giorni prima della partenza. In caso di mancato invio di tale documentazione, il premio sarà annullato. Ogni vincitore è responsabile del rispetto di tutti i vincoli e dell'ottenimento dei passaporti e visti necessari per il viaggio.


 La probabilità di vittoria del premio dipende dal numero di partecipanti e dalle loro capacità. Ai potenziali vincitori potrà essere richiesto di firmare un affidavit di possibilità di partecipazione, pubblicazione delle informazioni e sollevamento di responsabilità.


**TERMINI GENERALI:**


Sostituzioni del premio non sono previste, trasferimenti del premio a terze parti non sono permesse, premi non in denaro non possono essere sostituiti con premi in denaro, tranne nei casi determinati dalla sola discrezione di Wizards. I vincitori del premio sono responsabili per qualsiasi tassa federale, statale o locale relativa al premio; se applicabile, il vincitore può ricevere un modulo IRS Form 1099 per le tasse associate al valore del premio. Il potenziale vincitore è responsabile di assicurarsi del suo rispetto di tutte le leggi fiscali e del rispetto di ogni vincolo.


Partecipando al torneo, a nome di se stessi, dei loro esecutori, eredi e delegati, tutti i partecipanti sollevano da ogni forma di responsabilità, riscatto o azione di ogni tipo Wizards e le aziende partner, affiliate, sussidiarie e i loro agenti e dipendenti (collettivamente "il Gruppo sollevato da responsabilità"), per qualsiasi tipo di infortunio, danno o perdita di qualsiasi tipo di persona o proprietà che potrebbe essere in connessione con la condotta nel torneo, la gestione del torneo, qualsiasi evento o condizioni originate da qualsiasi causa non sotto il controllo delle Sponsor che potrebbero danneggiare il torneo qui descritto, qualsiasi malfunzionamento tecnico o problema che avvenga durante il torneo, la ricezione, possesso o utilizzo di un premio, qualsiasi errore di stampa o tipografico in qualsiasi materiale associato al torneo. In nessuna circostanza Wizards o le aziende partner o affiliate potranno essere responsabili per qualsiasi tipo di danno accidentale o sequenziale.


Si applicano tutte le leggi e regolamentazioni federali, statali e locali. Lo Sponsor si riserva il diritto di squalificare dal torneo qualsiasi partecipante, a sola discrezione dello Sponsor, che sia ritenuto responsabile di danno alle legittime operazioni di torneo attraverso imbroglio, inganno o qualsiasi altro comportamento scorretto di abuso, minaccia o violenza fisica o psicologica ai danni di qualsiasi altro partecipante, spettatore o lo Sponsor stesso.


I partecipanti si dichiarano d'accordo alla raccolta, gestione, mantenimento e altro utilizzo legato alla gestione dell'evento dei loro dati personali, tra cui nome, indirizzo fisico, numero di telefono e indirizzo mail. Questi dati potranno anche essere utilizzati dallo Sponsor per verificare l'identità, l'indirizzo fisico e il numero di telefono di un partecipante nel caso un partecipante vinca un premio e nel caso sia necessario consegnare un premio. I dati verranno utilizzati in accordo con le regole relative alla policy dello Sponsor, visualizzabili sul sito web dello Sponsor: [www.wizards.com](http://www.wizards.com). 


Accettando il premio, i partecipanti si dichiarano d'accordo a permettere allo Sponsor e alle sue agenzie di utilizzare il nome e/o i tratti distintivi del partecipante per scopi pubblicitari e promozionali, senza alcun compenso ulteriore, ad esclusione dei casi proibiti dalla legge.


 Se per qualsiasi motivo il torneo non dovesse svolgersi come previsto, per esempio a causa di virus informatici, bug, manomissione, intervento non autorizzato, frode, malfunzionamento tecnico o qualsiasi altra causa che danneggi o influenzi la gestione, sicurezza, correttezza, integrità o appropriata condotta del torneo, Wizards si riserva il diritto, a sua sola discrezione, di annullare, terminare, modificare o sospendere il torneo. Wizards si riserva inoltre il diritto di squalificare qualsiasi partecipante che interferisca con qualsiasi parte del torneo. Qualsiasi tentativo di un partecipante di danneggiare deliberatamente qualsiasi sito web o di danneggiare le legittime operazioni di torneo è una violazione delle leggi civili e penali e, in caso tale tentativo venga fatto, lo Sponsor si riserva il diritto di richiedere il rimborso dei danni da qualsiasi partecipante, in base alle leggi applicabili.


Questa promozione verrà gestita, sarà soggetta ed è costruita in accordo con le leggi dello Stato di Washington, USA, con esclusione della gestione dei conflitti e delle regole di legge. Nel caso una o più di queste regole risultino invalide o non applicabili, tutte le rimanenti porzioni delle regole rimarranno in vigore.







