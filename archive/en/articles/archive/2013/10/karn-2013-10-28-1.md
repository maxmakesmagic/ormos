
---
[Link to Wayback Machine](https://web.archive.org/web/20211022202034/https://magic.wizards.com/en/articles/archive/karn-2013-10-28-1)

[_metadata_:description]:- "Il Planeswalker Urza creò Karn come arma di guerra, ma l’artefatto ha avuto molti altri scopi da servire. Capace di controllare tutti e cinque i colori di mana, questo golem d’argento è un Planeswalker in grado di viaggiare nel tempo, un potente artefatto, un costruttore di mondi e un alleato inarrestabile. Karn fu il primo artefatto dell’Eredità, una raccolta di oggetti il"
[_metadata_:generator]:- "Drupal 7 (http://drupal.org)"
[_metadata_:node]:- "115675"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "KARN"
[_metadata_:wayback_capture_timestamp]:- "2021-10-22 20:20:34"
[_metadata_:wayback_raw_url]:- "https://web.archive.org/web/20211022202034id_/https://magic.wizards.com/en/articles/archive/karn-2013-10-28-1"
[_metadata_:wayback_url]:- "https://magic.wizards.com/en/articles/archive/karn-2013-10-28-1"
---


KARN
====



 Posted in [NEWS](/en/articles)
 on October 28, 2013 










Il Planeswalker Urza creò Karn come arma di guerra, ma l’artefatto ha avuto molti altri scopi da servire. Capace di controllare tutti e cinque i colori di mana, questo golem d’argento è un Planeswalker in grado di viaggiare nel tempo, un potente artefatto, un costruttore di mondi e un alleato inarrestabile.  
  

Karn fu il primo artefatto dell’Eredità, una raccolta di oggetti il cui arcano potere poté essere usato contro Phyrexia, un piano artificiale completamente meccanico. Decenni dopo, quando Phyrexia invase il piano di Dominaria, Karn compì il proprio destino unendosi agli altri artefatti dell’Eredità per distruggere il Padre delle Macchine di Phyrexia. In quel momento, Karn divenne un Planeswalker, ereditando la scintilla dal suo creatore.


In seguito, creò a sua volta un piano: un mondo metallico chiamato Argentum. Mentre Karn esplorava il Multiverso, si diffuse un contagio che riplasmò il piano e corruppe la mente del Guardiano a cui aveva dato vita per sorvegliare la sua creazione.  
  

Durante la crisi temporale di Dominaria, Karn si alleò con Jhoira e i Planeswalker Teferi e Venser per impedire al tempo stesso di collassare. In questo periodo, divenne vulnerabile al contagio del piano da lui creato. Con la mente confusa e contaminata dalla corruzione, Karn fuggì su *Mirrodin*, dove venne acclamato come prossimo Padre delle Macchine dai nuovi Phyrexian.  
  

Il Planeswalker Koth era in cerca di alleati che lo aiutassero a salvare *Mirrodin*, il suo mondo nativo. Reclutò Elspeth Tirel insieme all’amico di Karn, Venser. Quando il trio arrivò, il piano era contaminato senza la minima possibilità di salvezza. Per impedire che la corruzione si diffondesse ad altri mondi, Venser si sacrificò, donando a Karn la sua immunità al contagio.  
  

Addolorato per il fato di Argentum e per la morte del suo amico, Karn ora viaggia per il Multiverso, ripercorrendo i propri passi per trovare l’origine del contagio e sconfiggerla.







