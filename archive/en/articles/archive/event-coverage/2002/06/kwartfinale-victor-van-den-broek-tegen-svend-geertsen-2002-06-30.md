
---
[Link to Wayback Machine](https://web.archive.org/web/20171029205212/https://magic.wizards.com/en/articles/archive/event-coverage/kwartfinale-victor-van-den-broek-tegen-svend-geertsen-2002-06-30)

[_metadata_:author]:- "door Rui Oliveira - vertaald door Ruud Warmenhoven"
[_metadata_:description]:- "Victor heeft als Nederlander duidelijk het thuisvoordeel en heeft ook zeker het publiek achter zich aangezien hij de enige Nederlander in de Top 8 is. Dit is tevens zijn eerste keer voor de camera. Aan de andere kant van de tafel zit de veteraan van het gezelschap. Svend Geertsen weet alles van optreden in de spotlights sinds hij op zijn veertiende al een WK Top 8 speelde."
[_metadata_:generator]:- "Drupal 7 (http://drupal.org)"
[_metadata_:node]:- "769401"
[_metadata_:publish_date]:- "2002-06-30"
[_metadata_:source]:- "div-main-content"
[_metadata_:title]:- "Kwartfinale: Victor van den Broek tegen Svend Geertsen"
[_metadata_:wayback_capture_timestamp]:- "2017-10-29 20:52:12"
[_metadata_:wayback_raw_url]:- "https://web.archive.org/web/20171029205212id_/https://magic.wizards.com/en/articles/archive/event-coverage/kwartfinale-victor-van-den-broek-tegen-svend-geertsen-2002-06-30"
[_metadata_:wayback_url]:- "https://magic.wizards.com/en/articles/archive/event-coverage/kwartfinale-victor-van-den-broek-tegen-svend-geertsen-2002-06-30"
---


Kwartfinale: Victor van den Broek tegen Svend Geertsen
======================================================



 Posted in **Event Coverage**
 on June 30, 2002 






![](https://media.magic.wizards.com/styles/auth_small/public/generic-avatar-150_583.png)
By door Rui Oliveira - vertaald door Ruud Warmenhoven











![](https://media.magic.wizards.com/image_legacy_migration/sideboard/images/euro02/a826.jpg) Victor heeft als Nederlander duidelijk het thuisvoordeel en heeft ook zeker het publiek achter zich aangezien hij de enige Nederlander in de Top 8 is. Dit is tevens zijn eerste keer voor de camera. Aan de andere kant van de tafel zit de veteraan van het gezelschap. Svend Geertsen weet alles van optreden in de spotlights sinds hij op zijn veertiende al een WK Top 8 speelde.

De decks die hier gespeeld worden zijn Rood-Groen Beatdown en Blauw-Groen Madness. Volgens Victor leken zijn kansen aanvankelijk zeer slecht, maar na een avondje testen met vrienden is gebleken dat het er eigenlijk wel goed voor hem uitzag.

Victor: "Laten we er een mooie wedstrijd van maken."

### Game 1

Het begon niet echt goed voor Svend Geertsen. Hij liet Victor zijn hand zien, die geen land bevatte, en nam een mulligan. Hij keek nog even of hij een Island genomen zou hebben voor zijn Careful Study maar die kwam er toch niet aan.

De zes kaarten die hij hierna kreeg waren veel beter en hij begon meteen met Careful Study. Van den Broek speelde een Grim Lavamancer, waar de Nederlandse toeschouwers erg gelukkig mee waren, omdat Svend er niet meer vanaf kan komen als ie eenmaal ligt.

Geertsens eerste creature was een Aquamoeba, maar Victor had het perfecte antwoord in een Yavimaya Barbarian. De Fransen die vooraan zaten vonden het zielig dat Svend geen fanclub had meegenomen en lieten zich dus maar af en toe voor hem horen.

De tweede Careful Study was erg goed voor de Deen, hij discarde Basking Rootwalla en Roar of the Wurm. Victor maakte een olifant met Call of the Herd maar moest al snel tegen een 6/6 Roar token aankijken. Victor dacht even na, en stuurde vervolgens al zijn beesten het slagveld op. 

Svend: "Dus je hebt de Flametongue."

Omdat Geertsen zijn Roar token niet wilde verliezen aan een mogelijke Flametongue, blokte hij niet en ging naar veertien. Victor flashbackte de Call. Svend viel terug aan met zijn Wurm om de score gelijk te houden. Terwijl Victor nadacht over zijn volgende spel moest het publiek opens heel hard lachen om een commentaar van Gary Wise en Ben Ronaldson.

Victor: "Volgens mij hebben ze eindelijk iets leuks gezegd."  
 Scheidsrechter: "Je moest eens weten..."

Victor had inderdaad de Flametongue die de Aquamoeba uitschakelde, maar niet voordat Svend er een Arogant Wurm "uit-madnesste", wat de Fransen graag zagen. Ondanks deze nieuwe Wurm viel Victor toch met alles aan.

De twee olifanten gingen ten onder aan de Rootwalla en Arrogant Wurm, die daarna werd afgemaakt door een Firebolt. Svend viel aan met zijn enig overgebleven creature, de Roar token.

Geertsen had nu slechts een Cephalid Coliseum en twee kaarten op hand en dus moest Victor oppassen voor mogelijke madness truukjes. Hij controleerde zijn hand een aantal keer en besloot uiteindelijk om met alles aan te vallen. Svend offerde de Coliseum op en kon Roar, Arrogant Wurm en Deep Analysis discarden, waarschijnlijk één van de beste Coliseums ooit!

Na het discarden van deze kaarten maakte hij onder applaus van de Fransen een nieuwe Arrogant Wurm. Die bleef daar alleen niet lang, want hij moest meteen de Flametongue Kavu blokken. 

De Deen ging nu naar zeven, terwij Victor nog op acht stond. Victor stuurde een Fiery Temper naar Svend om hem op vier te zetten en speelde twee extra Lavamancers om het af te maken. Hij had vijf landen, vier creatures tegen Geertsens één en nog een Firebolt in zijn graveyard. Het zag er erg goed uit voor Victor.

Geertsen probeerde nog iets te vinden met een Careful Study, maar kon niks beters doen dan aanvallen en een Roar flashbacken. Victor stuurde Barbarian naar voren om tegen een Wurm aan te lopen, zodat hij precies vier kaarten in zijn graveyard had om de laatse vier schade te doen met zijn Lavamancers.

Victor 1-0 Svend

**Sideboard:**

*Svend Geertsen:*  
 In: Temporal Spring, Rushing River en Ghostly Wings.  
 Out: twee Deep Analysis en een Bearscape.

*Victor van den Broek:*  
 In: twee Jade Leech  
 Out: twee Meteor Storm.

### Game 2

Deze keer moest Victor een mulligan nemen. Geertsen begon weer met een Study en kreeg deze keer een Rootwalla in het spel, gevolgd door een Wild Mongrel. Victor had ook een Rootwalla, maar volgde met een Yavimaya Barbarian.

Beide spelers houden blijkbaar niet van blokken en concentreerden er zich dus op om elkaar zoveel mogelijk schade te berokkenen. Geertsen probeerde een beetje controle te krijgen met een Merfolk Looter maar Victor had de Firebolt, en een tweede Rootwalla.

Na een onduidelijkheid over de levenspunten deed Victor het wat rustiger aan. Hij moest goed nadenken welke beesten Geertsen in het spel kon krijgen en welk effect dat op zijn aanval zou hebben. Madness is een belangrijke factor in deze match-up

Toen Victor uiteindelijk met alles aanviel, kwam er inderdaad een Arrogant Wurm uit het niets. Toen alles weer te overzien was, waren alle Rootwalla's opeens dood. 

Flametongue Kavu schakelde de Arrogant Wurm uit (Victor had hiervoor de mana omdat geen van de Rootwalla´s opgepompt werd). Een tweede Careful Study leverde vrij weinig op; Geertsen gooide twee landen weg. Hij speelde nog wel een tweede Mongrel.

Victor op zijn beurt viel bijna meteen aan en na een Firebolt uit de graveyard waren alle beesten weer weg. Nu kwam het op topdecken aan. Geertsen had een klein voordeel door zijn Cephalid Coliseum. Svend vond al snel een Roar met zijn non-basic land maar wist toch zijn poker face te bewaren. Hij had nog steeds wel een extra land nodig.

Victor speelde Call of the Herd en Svend vond zijn vierde land zodat de Wurm ook kon komen spelen. Victor flashte de Call maar dubbelblokte de Roar niet, uit angt voor een bounce spell van Svend. Hij ging hierdoor wel naar zeven.

Geertsen had alleen nog een Rootwalla om te blokken. Victor had een Firebolt om van dit probleem af te komen en hij viel aan met beide tokens. Geertsen moest oppassen niet doodgebrand te worden en hield daardoor zijn Roar token achter. 

Victor was alleen al veel verder; na het spelen van Keldon Necropolis viel hij weer aan en offerde de olifant op die geblokt werd om de laatste schade aan Svend toe te brengen.

Victor 2 – Svend 0

### Game 3

![](https://media.magic.wizards.com/image_legacy_migration/sideboard/images/euro02/a823.jpg) De Deen moest nu drie keer op rij winnen of ook zijn EK was voorbij. De Nederlandse supporters waren al helemaal lyrisch, mede door het commentaar van Gary Wise en Ben Ronaldson, en later ook van Jeroen Remie. Toch was Victor nog aardig nerveus en pakte hij nog maar wat water.

Geertsen begon met een Rootwalla en een Aquamoeba terwijl Victor begon met Grim Lavamancer en een Wild Mongrel. Svend pompte een tweede Rootwalla in het spel en viel met beide aan om er een te ruilen tegen Victor´s Mongrel.

Victor had een Call of the Herd om Svend af te houden. Geertsen miste intussen zijn derde landdrop, wat Victor wat rustiger maakte. Hij probeerde Flametongue, maar Svend had de Circular Logic. 

De volgende kaart voor Svend was wel een land, zodat hij de Arrogant Wurm kon bluffen. Victor viel aan met Rootwalla, Mongrel en olifant. Geertsen had de Arrogant Wurm en ruilde zijn Aquamoeba voor de olifant. Hoewel hij beide beesten kwijtraakte had hij toch nog een Roar in zijn graveyard. Nu alleen dat vierde landje nog...

Dat kwam alleen niet meteen, dus moest hij het gaan zoeken met Careful Study. Om het land te houden, moest hij wel Wild Mongrel en Ghostly Wings weggooien maar uiteindelijk bleek dat wel de beste zet. 

Victor dacht lang na over aanvallen of niet. Uiteindelijk flashbackte hij alleen de Call en gaf de beurt door. Geertsen flashbackte zijn Roar op zijn beurt. Deze at een olifant op maar viel daarna ten prooi aan en Flametongue van Victor. De beurt hierna speelde hij Firebolt op Svend om twee kaaren in zijn graveyard te krijgen zodat hij de Rootwalla kon beschieten in reactie op het pompen.

Het enige wat Geertsen nog kon don was een Looter spelen met Ghostly Wings erop maar na nog een Flametongue Kavu van Victor was het eigenlijk wel over. Geertsen ging naar één en vond niks meer met zijn Coliseum. Hij schudde zijn hoofd en Victors hand.

**Uitslag:** Victor 3-0 Svend







