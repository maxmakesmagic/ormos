
---
[Link to Wayback Machine](https://web.archive.org/web/20160702162844/http://magic.wizards.com/en/articles/archive/koth-del-martello-2013-10-28)

[_metadata_:description]:- "La specialità di questo mago rosso è la geomanzia: incantesimi che spostano le montagne, frantumano la pietra e fondono il ferro. La sua magia della terra gli consente inoltre di purificare i metalli, un’abilità che riflette il profondo desiderio interiore di Koth di portare pace e armonia al suo popolo."
[_metadata_:generator]:- "Drupal 7 (http://drupal.org)"
[_metadata_:node]:- "115677"
[_metadata_:publish_date]:- "2013-10-28"
[_metadata_:source]:- "div-main-content"
[_metadata_:title]:- "KOTH DEL MARTELLO"
[_metadata_:wayback_capture_timestamp]:- "2016-07-02 16:28:44"
[_metadata_:wayback_raw_url]:- "https://web.archive.org/web/20160702162844id_/http://magic.wizards.com/en/articles/archive/koth-del-martello-2013-10-28"
[_metadata_:wayback_url]:- "http://magic.wizards.com/en/articles/archive/koth-del-martello-2013-10-28"
---


KOTH DEL MARTELLO
=================



 Posted in [ARTICLES](/en/articles)
 on October 28, 2013 










La specialità di questo mago rosso è la geomanzia: incantesimi che spostano le montagne, frantumano la pietra e fondono il ferro. La sua magia della terra gli consente inoltre di purificare i metalli, un’abilità che riflette il profondo desiderio interiore di Koth di portare pace e armonia al suo popolo.  
  

Koth è un vulshok della tribù Martello che abita nella catena montuosa di Oxidda, sul piano di *Mirrodin*. La sua scintilla di Planeswalker si accese quando le tribù del suo popolo, un tempo pacifiche, cominciarono a scontrarsi in una guerra senza quartiere per la prima volta dopo generazioni.  
  

Il metallo che la sua gente estraeva dalle miniere delle montagne di Oxidda divenne stranamente corrotto e i lingotti con esso forgiati si fecero fragili e irregolari. Ogni tribù biasimava le altre e iniziarono a riemergere vecchi rancori.


Convinto di poter usare la sua abilità per purificare il minerale, Koth si impegnò per cercare di ripristinare la solidità del prezioso metallo e riappacificare il suo popolo.


Ben più saggio rispetto alla sua età, questo leader appassionato soppesa con attenzione i consigli prima di buttarsi a capofitto nell’azione. Tuttavia, quando occorre agire, Koth si rivela un uomo deciso e di poche parole. Può far crollare una montagna su chiunque osi minacciare la sua patria e non esiterà a farlo, se necessario.


Di fatto, Koth ha combattuto i Phyrexian, gli invasori del suo piano, e ora ha assunto il ruolo di capo della resistenza.  

 







